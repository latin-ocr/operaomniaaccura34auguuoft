m! ΛΝιΜΑ E'r mus omnum, Lm. ιν. 393

XXIX. Proinde si anima corpus esset, et corporea esset
figura in qua se videt in somnis, eo quod de corpore ejus
fuisset expressa 3 nullus hominum membro corporis am-
putato ‚ sicut eo caret ‚ ita sine illo se videret in somnis,
sed potius semper integrum , co quod animae ipsius nihil
fuerit amputatum. Cum vero aliquando se integros vi-
deant , aliquando autem sicut sunt, ex quacumque parte
truncatos 3 quid aliud ista res docet ‚ nisi animam , sicut
aliarum rerum quas sentit in somnis, ita et corporis, modo
sic , modo sic ‚ non veritatem, sed similitudinem gerere?
Gaudium vero ejus sive tristitia ‚ delectatio vel offensio,
sive sit in corporibus , sive in corporum similitudinibus,
vera est. Tu ipse nonne dixisti, vereque dixisti : « Ali-
menta et vestimenta non esse animae, sed corpori neccs-
saria ‘3 » Cur ergo aquae stillam desideravit apud inferos
dives ¹ P Cur Samuel sanctus post mortem ², ut ipse quoque
commemorasti, solito indumento vestitus apparuit? Num-
quid ille ruinas animae, sicut carnis, per humoris alimen-
tum reficere cupiebat Ρ Numquid iste de corpore vestitus
exierat? Sed in illo vera erat molestia, qua cruciabatur
anima 3 non tamen verum corpus, cui quaereret alimenta.
Et iste sic potuit apparere vestitus , ut non corpus esset,
sed similitudinem corporis haberet et anima et habitus.
Neque enim se anima sicut in membra corporis , ita et in
vestimenta porrigit, et coarctat, ut etiam inde formetur.

XXX. Post mortem vero quam vim cognitionis corrup-
tibilibus exoneratae corporibus animae accipiant etiam non
bonae, ut vel pariter malas, vel etiarn bonas valeant in-
terioribus sensibus intueri et agnoscere, sive in ipsis non
corporibuS‚ sed similitudinibus corporum, sive in bonis
aut malis affectionibus mentis ‚ in quibus nulla sunt quasi
lineamenta membrorum , quis valeat indagare? Unde est

¹ Luc. xvr, 24. -2 1 ch. xviii, ¹4·

