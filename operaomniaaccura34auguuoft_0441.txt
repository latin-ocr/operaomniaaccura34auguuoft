CONTRA DbAs Epist. PELAGtAN. Lm. 1. 431.

Ad hoc enim quod agimus, sullieit nobis quia nune talis
in hominibus non est, qualem in illius felicitatis loco esse
potuisse conceditis. Qualis quippe nunc sit, profecto om-
nium sensus mortalium, et si cum verecundia, confitetur:
quia et castos etiam nolentes, eamque temperantia cas·
tigantes, inquietudine inordinata importunaque sollicitat,
et plerumque sese volentibus subtrahit, nolentibus inge-
rit : ut nihil aliud inobedientia sua, quam illius priscae
inobedientiae poenam se esse testetur. Unde merito de illa
et tunc primi homines, quando pudenda texerunt¹, et
nunc qui se utcumque hominem esse considerat, omnis
pudens impudensque confunditur, absit ut de opere Dei,
sed de poena primi veterisque peceati. Verum vos non
pro religiosa ratione, sed pro animosa contentione, nec
pro humano pudore , sed pro vestro furore, ne vel ipsa
concupiscentia carnis vitiata credatur, et ex ea trahi orgi-
nale peccatum, talem prorsus qualis nunc est, in paradi-
sum conamini disputando revocare, eamque illie esse po-
tuisse contendere, quam vel semper sequeretur inhonesta
consensio, vel aliquando coerceret miseranda dissensio.
Nos autem non multum curamus quid vos de illa sentire
delectet. Quidquid tamen hominum perillam nascitur, si
non renascatur , sine dubitatione damnatur, et necesse est
esse sub diabolo , si non inde liberetur a Christo.
XXXVI. Homines, inquit, Dei opus esse defendimu83
nec ex illius potentia vel in malum vel in bonum invitum
aliquem cogi3 sed propria voluntate, aut bonum facere ‚
aut malum : in bono vero opere a Dei gratia semper ad-
juvari, in malum vero diaboli suggestionibus incitari. »
Ad haec respondemus, Homines esse opus Dei, in quantum
homines sunt, sed sub diabolo esse, in quantum peccato—
res sunt, nisi eruantur inde per eum, quinon ob aliud fac-

¹ Gen. 111, 7.

