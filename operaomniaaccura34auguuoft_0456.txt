446 s. Aucusmnu zmscom

etiam sine baptismatis gratia posse donari, perfatuum est.
Nisi enim manducaverint carnem Filii hominis ¹, et bibe-
rint sanguinem ejus ‚ non habebunt vitam in semetipsis.
Qui autern hanc eis sine regeneratione defendunt, viden-
tur mihi ipsum baptismum velle cassare ‚ cum praedicant
hos habere, quod in eos credimus non nisi baptismate
conterendum. » Quid ad haec dicit ingratus, cui sedes
Apostolica jam sua professione quasi correcto benignissima
lenitate pepercerat? Quid ad haec dicit P utrum post hujus
vitae finem parvuli, etiamsi dum vivunt non baptizentur
in Christo, in vita aeterna erunt, an non erunt ⁶? Si dixerit,
erunt : quomodo ergo quae de nomine ejus jactata sunt,
secundum sententiam beatae memoriae Innocentii se dam-
nasse respondit? Ecce beatae memoriae Innocentius papa
sine baptismo Christi, et sine participatione corporis et
sanguinis Christi vitam non habere parvulos dicit. Si
dixerit, non erunt ; quomodo ergo non accipientes aeter-
nam vitam, utique consequenter aeterna morte damnantur,
si nullum trahunt originale peccatum ⁶?

VIII. Quid ad haee dicunt isti, qui suas calumniosas im-
pietates audent etiam scribere, audent et Orientalibus
episcopis mittere? Tenetur Coelestius litteris venerabilis
Innocentii praebuisse consensum : leguntur ipsae memo-
rati antistitis litterae, scribentis non baptizatos vitam par-
vulos habere non posse. Quis autem negabit id esse conse-
quens ut mortem habeant, qui non habent vitam? Unde
ergo in infantibus ista miserabilis poena, si nulla originalis
est culpa? Quomodo igitur ab istis fidei desertoribus et
oppugnatoribus gratiae Romani clerici praevaricationis ar-
guuntur sub episcopo Zosimo‚ quasi aliud senserint in
damnatione posteriore Coelestii et Pelagii, quam quod sub

Innocentio in priore senserunt? Quia utique cum litteris
¹ Joan. vi, 54.

