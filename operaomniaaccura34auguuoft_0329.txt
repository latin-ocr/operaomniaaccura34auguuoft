nr: axum m* mis OMGINE, LlB. ιι. 319

bus lectis vidi hominem in sermone quidem, non solum
usque ad sufficientiam, verum etiam usque ad redundan-
tiam profluentem, sed in rebus, de quibus loqui voluit,
nondum sicut oportet instructum ; quod si ei suerit Do-
mino donante collatum, poterit csse utilis pluribus. Habet
enim non minimum facultatis, qua possit explicare atque
ornare quae sentit ‚ si prius det operam recta sentire. Valde
quippe sunt noxia prava diserta, quia hominibus minus
eruditis, eo quod diserta sunt, videntur et vera. Quo-
modo autem eosdem libros ipse acceperis, nescio : verum-
tamen si verum est quod audivi, diceris eis recitatis ita
exiluisse laetitia, ut caput juvenis illius senex, et la‘i'ci
presbyter osculatus , didicisse te quod ignorabas , gratias
egeris. Ubi quidem non improbo humilitatem tuam, imo
vero etiam laudo, quod honorasti doctorem tuum ε nec
hominem, sed ipsam quae tibi per illum loqui dignata cst
veritatem ; si tamen potueris demonstrare, quid per illum
veritatis acceperis. Vellem itaque rescriptis tuis, quid te
docuerit , me doceres. Absit enim ut erubescam a presby-
tero discere, si a laico tu non erubuisti, praedicanda et
imitanda humilitate , si vera didicisti.

ΙΙ. Proinde, frater dilectissime , quid ab eo didiceris ‚
nosse cupio, ut si jam id sciebam, gratuler pro te, si
autem nesciebam, discam per te. Ita—ne tu ignorabas duo
quaedam esse, animam et spiritum , secundum id quod
Scriptum est : « Absolvisti ab spiritu meo animam
» meam ². » Et utrumque ad naturam hominis pertinere,
ut totus homo sit spiritus et anima et corpus. Sed ali-
quando duo ista simul nomine animae nuncupari, quale
est illud : « Et factus est homo in animam vivam 2. » Ibi
quippe et spiritus intelligitur. Itemque aliquando utrum-
que nomine spiritus dici , sicuti est: « Et inclinato capite

¹ Job, vu, juxta Lxx. -— ² Gen. u, 7.

