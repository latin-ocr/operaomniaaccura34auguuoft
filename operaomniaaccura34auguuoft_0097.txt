οε casua autimi. 87

fidei reprobat et anathematizat, communionis ceclesiasti-
coe eum esse et catholicae confitemur.

XLV. Si ista sint gesta, quibus amici Pelagii gaudent
eum esse purgatum ε nos, quoniam erga se nostram quo-
que amicitiam, prolatis etiam familiaribus epistolis nostris,
atque in hoc judicio recitatis , quas insertas continent
gesta , satis probare curavit, salutem quidem ejus in
Christo cupimus et optamus :de ista vero ejus purgatione,
quae magis creditur, quam liquido demonstratur, gaudere
temere non debemus. Neque hoc dicens, judicum arguo
vel negligentiam, vel conniventiam, vel quod ab eis longe
abhorrere certissimum est, impiorum dogmatum conscien-
tiam :sed eorum judicio pro merito approbato atque lau·
dato, Pelagius tamen apud eos quibusamplius certiusque
notus est, non mihi videtur esse purgatus. Illi enirn tan-
quam de ignoto judicantes, his praesertim absentibus qui
contra eum libellum dederant, hominem quidem diligen-
tius examinare minime potuerunt: haeresim tamen ipsam,
si eorum sequantur judicium qui pro ejus perversitate cer-
tabant, penitus peremerunt. Illi autem qui bene sciunt
quae Pelagius docere consuevit, sive qui ejus disputationi-
bus restiterunt, sive qui ex ipso errore se liberatos esse
gratulantur, quomodo possunt eum non habere suspec-
tum, quando ejus non simplicem confessionem praeterita
errata damnantem, sed talem confessionem legunt, quasi
nunquam aliter senserit, quam isto judicio in ejus est res-
ponsionibus approbatum?

XLVI. Nam, ut dc me ipso potissimum dicam, prius
absentis et Romae constituti Pelagii nomen cum magna
ejus laude cognovi ι postea coepit ad nos fama perferre,
quod adversus Dei gratiam disputaret3 quod licet dole-
rem, et ab eis mihi diceretur, quibus crederem, ab ipso
tamen tale aliquid , vel in ejus aliquo libro nosse cupie-

