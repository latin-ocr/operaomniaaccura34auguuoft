114 s. Aretsaffli El’lscom

pro libero arbitrio ‚ his omnino verbis diligenter expres-
sum, quo tria ista , unum quod est posse ‚ alterum quod
est velle ‚ tertium quod est esse , id est, possibilitatem ,
voluntatem , actionem , tanta curavit subtilitate distin-
guere, ut quandocumque legimus, vel audimus, divinae
gratiae adjutorium confiteri, ut a malo declinemus bonum·
que faciamus ‚ sive in Lege atque doctrina ‚ sive ubilibet
constituat, sciamus quid loquitur, nec erremus , aliter
eum intelligendo quam sentit. Scire quippe debemus,
quod nec voluntatem nostram, nec actionem divino ad-
juvari credit auxilio, sed solam possibilitatem volunta-
tis atque operis, quam solam in his tribus nos habere
affirmat ex Deo ‚ tanquam hoc sit infirmum ‚ quod Deus
ipse posuit in natura3 caetera vero duo quae nostra esse
voluit, ita sint firma, et fortia ‚ et sibi sufficientia, ut
nullo indigeant ejus auxilio 3 et ideo non adjuvet ut ve·
limus, non adjuvet ut agamus ‚ sed tantummodo adjuvet
ut velle et agere valeamus. Contra autem Apostolus ι
« Cum timore, inquit, ettremore vestram ipsorum ope-
» ramini salutem ¹. » Et ut scirent ‚ quia non tantum in
eo quod operari possint, (hoc enim in natura et in doc·
trina jam acceperant 3 ) sed etiam in eo quod operantur
divinitus adjuvantur, non ait 2« Deus est enim qui operatur
» in vobis posse ‚ tanquam ipsi jam et velle et operari per
» se ipsos 113116311ῐῖ, » nec in his duobus adjutorio ejus
indigeant 3sed ait ε «Deus enim est qui operatur in vobis et
»velle et perficere3 vel sicut in aliis et maxime Graecis codi-
» cibus legitur, et vcllc et operari 3. »Videte si non Apostolus
gratiae Dei futuros adversarios sancto Spiritu tanto ante
praevidit, et haec duc, id est, et velle et operari, quae iste
ita nostra esse voluit, tanquam ipsa divinae gratiae non
adjuventur auxilio. Deum in nobis dixit operari.

¹ Philip. 11, 12. - 2 lbid. 13. -— 3'1‘0 ἐνεργεῖν.

