76 s. AUGUSTINI Emscom

dixit ε « Consequenter et ecclesiasico sensu etipse sensisti
de dono gratiarum, quae in sancto Apostolo continentur.»
Hic dicit aliquis ε Quid ergo sollicitat P An tu negabis
omnes virtutes et gratias fuisse in Apostolo Ξ) Ego vero, si
illae accipiantur omnes , quas uno quodam ipse Apostolus
commemoravit loco, quas et episcopos intellexisse arbitror,
ut hoc approbarent, et pronuntiarent « sensu ecclesiastico
dictum, » non eas dubito habuisse apostolum Paulum.
Ait enim : « Et quosdam quidem posuit Deus in Ecclesia,
» primo Apostolos, secundo Prophetas, tertio Doctores ,
» deinde Virtutes, ‘deinde :Donationes sanitatum, adju-
» toria, Gubernationes, genera linguarum ¹. » Quid ergo,
dicemus quod haec omnia non habuerit apostolus Paulus?
Quis hoc audeat dicere Ρ Nam eo ipso quod Apostolus
erat, habebat utique apostolatum. Sed habebat et prophe-
tiam. An non prophetia ejus est? Spiritus enim manifeste
dicit, quia in novissimis temporibus recedent quidam a
fide, intendentes spiritibus seductoribus, doctrinis daemo-
niorum ². Ipse erat et doctor gentium in fide et veritate :
et operabatur virtutes et sanitates 3 3 nam mordentem
⁴viperam manu excussit illaesa ‚ et paralyticus ad verbum
ejus restituta continuo salute surrexit ⁴. Adjutoria quae
dicat, obscurum est 3 quoniam vis hujus verbi late patet ε
quis tamen huic et istam gratiam defuisse dicat, per cujus
laborem salutem hominum sic constat adjutam? Quid vero
ejus gubernatione praeclarius, quando et per eum Dominus
tunc tot Ecclesias gubernavit , et per ejus epistolas nunc
gubernat ἶ) J arn genera linguarum, quae illi deesse potue-
runt, cum ipse dicat : « Gratias Deo, quod omnium ves-
» trum lingua loquor ⁵ ‘3 » Quia ergo istorum omnium
nihil apostolo Paulo defuisse credendum est , propterea

¹ 1 Cor. xii, 28. -— -” 1 Tim. iv, 1. — 3 Id. ιι, 7. —- 4 Act· xan, 5, et
Xiv, q. -5 1 Cor. xiv, 18.

