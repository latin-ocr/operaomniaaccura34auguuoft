334 s. Accus'rrm Emscom

Numquid in hac causa erroris audaciam, temeritatem,
praesumptionem habere quispiam posset ampliorem? Ipse
sententiam dominicam recordatur, ipse commemorat, ipse
suis litteris interponit, ipse dicit, « quanquam sententia
illa principalis obsistat, «Quia qui non renatus fuerit ex
»aqua et Spiritu sancto, non intrabit in regnum coelorum ε»
et audet tamen suae censurae levare cervicem contra sen-
tentiam principalem. « Teneat, inquit , etiam meum non
invidentis assensum ; » qui dicit animas non baptizato-
rum temporarie mereri paradisum: propter has enim, la-
tronem atque Dinocratem‚ tamquam praescribendo, vel
potius praejudicando commemorat : in resurrectione au-
tem in meliora transferri et regni coelorum percipere
praemium : « quanquam sententia, inquit, principalis ob-
sistat. » Jam ergo ipse considera, quaeso te, frater, quis·
quis cuipiam praebet assensum adversus auctoritatem sen-
tentiae principalis, quam sententiam merebitur principis?

XVII. 'Novellos haereticos Pelagianos justissime conci-
liorum catholicorum et sedis apostolicae damnavit aucto-
ritas, eo quod ausi fuerint non baptizatis parvulis dare
quietis et salutis locum, etiam praeter regnum coelorum¹.
Quod ausi non luissent , nisi negarent eos habere originale
peccatum, quod opus esset absolvi per baptismatis sacra-
mentum. Iste autem sicut catholicus dicit, parvulos ori-
ginali obstrictos esse peccato, et tamen eos ab hujusmodi
vinculo sine lavacro regenerationis absolvit ct post mor-
tem in paradisum misericors mittit, post resurrectionem
vero etiam in regnum coelorum misericordior introducit.
Talis sibi Saiil misericors visus est2, quando pepercit regi,
quem Deus praecepit occidi: sed merito inobediens mise-
ricordia, vel misericors inobedientia reprobata atque dam-
nata est : ut caveat homo, ne ab illo misericordiam me-

· Vide Epist. cxc, ad Optatum. -- ² 1 ch. xv, 9.

