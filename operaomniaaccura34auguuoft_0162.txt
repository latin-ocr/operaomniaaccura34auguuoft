152 s. AUGVSTINI ammom

obnoxiam non teneri ‚ tucri et defensare persistunt ,
quamvis eis baptismum videantur in peccatorum remis-
sionem concedere. Nempe ipsi a Pelagio vos praesente scrip-
sistis audisse, recitante vobis de libello suo, quem etiam
Romam se misisse asserebat, quod « iisdem sacramenti
debere verbis dicant baptizari infantes, quibus et majores.»
Quis post illa verba putaret, eis de hac re ullam moven-
dam esse quaestionem Ρ aut cum faceret, cui non calum-
niosissimus videretur, si non eorum manifesta verba lege-
rentur, ubi negant parvulos trahere originale peccatum,
omnesque sine ullo vitio natos esse contendunt?

11. Et Coelestius quidem in hoc extitit errore liberior ‚
usque adeo, ut neque in episcopali judicio apud Carthagi-
nem damnare voluerit eos, qui dicunt z « Quod peccatum
Adaeipsum solum laeserit, et non genus humanum 3 et quod
infantes qui nascuntur, in eo statu sint, in quo Adam fuit
ante praevaricationem. n Et in urbe Roma in libello suo,
quem beatissimo papae Zozimo dedit, id asseveravit ex-
pressius, « quod parvulorum neminem obstringat origi-
nale peccatum ¹. » De gestis enim ecclesiasticis Carthagi-
nensibus haec ejus verba descripsimus.

III. « Aurelius episcopus dixit ; Sequentia recitentur.
Et recitatum est, Quod peccatum Adae ipsi soli obfuerit,
et non generi humano. Et cum recitatum esset, Coelestius
dixit: Dixi de traduce peccati dubium me esse, ita tamen
ut cui donavit Deus gratiam peritiae consentiam3 quia di-
versa ab eis audivi, qui utique in Ecclesia catholica cons-
tituti sunt presbyteri. Paulinus diaconus dixit (11) ; [)10
nobis nomina ipsorum. Coelestius dixit : Sanctus presby-
ter Rufinus (12) Romae qui mansit cum sancto Pamma-
chio :ego audivi illum dicentem, quia tradux peccati non

¹ Libellus zozimo datus a Cnflestio. -η ² Pars actorum Carthaginensis judicii
contra (antestium.

