444 s. Ancus'nm Emscopt

Ecclesia judicatum ‚ ut illa corum dogmata , quae in ipsis
et cum ipsis papa Innocentius damnaverat , approbanda
et tenenda pronuntiarentur , ex hoc potius esset praevari-
cationis nota Romanis clericis inurenda. Nunc vero cum
primitus beatissimi papae Innocentii litterae episcoporum
litteris respondentis Afrorum, pariter hunc errorem, quem
conantur isti persuadere, damnaverint : successor quoque
ejus sanctus papa Zosimus hoc tenendum esse , quod isti
de parvulis sentiunt, nunquam dixerit, nunquam scripse-
rit 3 insuper etiam Coelestium se purgare molientem ad
consentiendum supra dictis sedis Apostolicae litteris crebra
interlocutione constrinxerit: profecto quidquid interea le-
nius actum est cum Coelestio, servata duntaxat antiquis-
simae et robustissimae fidei firmitate , correctionis fuit
clementissima suasio, non approbatio exitiossima pravita-
tis. Et quod ab eodem sacerdote postea Coelestius et
Pelagius repetita auctoritate damnati sunt , paululum
intermissae, jam necessario proferendae ratio severitatis
fuit, non praevaricatio prius cognitae vel nova cognitio
veritatis.

VI. Sed quid opus est nos de hac re loquendo diutius
immorari, cum extent hinc atque inde gesta et scripta
directa , ubi possint, cuncta illa , quemadmodum acta
sint, vel cognosci vel recognosci ἶ) Interrogationibus enim
sancti praecessoris tui, et Coelestii responsionibus quibus
se beati papae Innocentii litteris consentire professus est,
quis non videat quemadmodum sit Coelestius colligatus,
et vinculo saluberrimo obstrictus , ne ulterius defendere
auderet in baptismate parvulorum non dimitti originale
peccatum? Venerabilis quippe Innocentii episcopi de hac
re ista sunt verba ad Carthaginiense conciliuml : « Libe-
rum enim, inquit, arbitrium olim ille perpessus, dum suis

¹ Innocent. Epist. apud August. cmxxxi, num. 7.

