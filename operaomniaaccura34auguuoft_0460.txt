450 s. Aucusmm nuscum

filiis hominum in Dei filios non negatis, imo etiam praedi-
catis. Dicite ergo nobis, quicumque baptizati in Christo
parvuli de corpore exierunt, hoc tam sublime donum qui-
bus praecedentibus meritis acceperunt? Si dixeritis ‚ hoc
eos parentum pietate meruisse : Respondebitur vobiS, Cur
aliquando piorum liliis negatur hoc bonum, et liliis tribui-
tur impiorum? Nonnunquam enim de religiosis orta pro-
les in tenera aetate atque ab utero recentissima praeveni-
tur morte, ante quam lavacro regenerationis abluatur, et
infans natus ex inimicis Christi misericordia Christiano-
rum baptizatur in Christo : plangit baptizata mater non
baptizatum proprium, et ab impudica expositum, bapti-
zandum casta foetum colligit alienum. Hic certe merita pa-
rentum vacant, vacant vobis fatentibus ipsum etiam parvu-
lorum. Scimus enim vos non hoc de anima humana cre-
dere,quod ante corpus terrenum alicubi vixerit, et aliquid
operatasit vel boni vel mali, unde istam in carne differen-
tiam mereretur. Quae igitur causa huic parvulo baptismum
procuravit, illi negavit? An ipsi fatum habent , quia meri-
tum non habent? aut in his est acceptio a Domino perso-
narum? Nam utrumque dixistis, prius fatum, acceptionem
postea personarum ε ut quoniam utrumque refutandum
est, remaneat quod vultis adversus gratiam introducere
meritum. Respondete igitur de meritis parvulorum , cur
alii baptizati, alii non baptizati de corporibus exeant, nec
parentum meritis vel polleant vel careant tam excellenti
bono, ut fiant filii Dei ex hominum filiis, nullis parentum,
nullis meritis suis. Nempe reticetis, et vos ipsos potius in
eo quod nobis objicitis, invenitis. Nam si ubi non est me-
ritum, consequenter esse dicitis fatum , et ob hoc in gra-
tia Dei meritum hominis vultis intelligi, nc fatum cogam
mini confiteri, ecce vos potius asseritis fatum in baptis-
mate parvulorum, quorum nullum esse fatemini meritum. κ

