158 s. AUGUs'l'lNl Eplscom

videbat, si ista damnaret, confirmare se in infantibus pec—
cati ex Adam transitum. Haec autem cum fuissent objecta
Pelagio , quod ea eum Coelestio etiam ipse sentiret , sine
ulla retractatione damnavit. Quod licet vos legisse sciam:
tamen quia non solis vobis hoc scribitur, ne pigeat lecto-
rem ad ipsa gesta recurrere , vel si ea non habet , etiam
cum labore perquirere , ipsa inde verba transcribimus,
quae infra scripta sunt.

XII. « Synodus dixit ¹ ε Nunc quoniam anathematiza-
verit Pelagius incertum stultiloquium , recte respondens,
hominem cum adjutorio Dei et gratia posse esse ἀναμάρτητον,
id est, sine peccate, respondeat et ad alia capitula. Aliud
capitulum in doctrina Coelestii discipuli Pelagii, ex eis
quae Carthagine a sancto Aurelio Carthaginensi episcopo
cum aliis episcopis audita sunt et commemorata z Adam
mortalem factum , qui sive peccaret , sive non peccaret,
moriturus esset. Quoniam peceatum Adae ipsum solum
laeserit, et non genus humanum. Quoniam Lex sic mittat
ad regnum, quemad modurn> et Evangelium. Quoniam ante
adventum Christi fuerint homines sine peccato. Quoniam
infantes nuper nati in eo statu sint, in quo Adam fuit ante
prfevaricationem‚ Quoniam neque per mortem vel praeva-
ricationem Adae omne genus bominum moriatur, neque
per resurrectionem Christi omne genus hominum resur-
gat. Quoniam sanctus episcopus Augustinus adversus
discipulos ejus iu Sicilia respondit Hilario ad subjecta ca-
pitula , scribens librum in quo ista eontinentur ² z Posse
hominem sine peccato esse, si velit : Infantes , etsi non
baptizentur, habere vitam aeternam : Divites baptizatos,
nisi omnibus abrenuntient, si quid boni visi fuerint facere,
non reputari illis, neque regnum Dei posse eos habere.

¹ Pars Actorum judicii Palaestini in causa Pelagii. -—- 2 Epist. envn, ad Ili-
larium

